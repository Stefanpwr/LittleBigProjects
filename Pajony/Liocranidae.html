<!DOCTYPE html>
<html lang="pl">
<head>
    <meta charset="UTF-8">
    <title>Liocranidae</title>
    <meta name="Keywords" content="Liocranidae, pająki, pogońcowate" />
    <meta name="Description" content="Dowiedz się więcej o rodzinie Liocranidae (pogońcowate)" />
    <link rel="stylesheet" type="text/css" href="styles/styles.css">
</head>
<body>

<img class= "whiteSpider1" alt="WhiteSpider" src="images/whiteSpider.png">
<img class= "whiteSpider2" alt="WhiteSpider" src="images/whiteSpider.png">
<img class= "whiteSpider3" alt="WhiteSpider" src="images/whiteSpider.png">
<img class= "whiteSpider4" alt="WhiteSpider" src="images/whiteSpider.png">

<h1 class="hart4">Liocranidae</h1>

<div class="Liocranidae">
    Grupa kosmopolityczna, obejmująca ponad 270 opisanych gatunków, sklasyfikowanych w 32 rodzajach. 
	Przedstawiciele rodziny to wolno żyjący drapieżnicy, w większości przypadków polujący nocą. Większość gatunków zasiedla ściółkę, ale niektóre związane są z mrowiskami
	bądź gniazdami termitów. Samice u części gatunków strzegą swoich kokonów jajowych, podczas gdy u innych porzucają je po uprzednim zakamuflowaniu, np. cząstkami gleby.
	W Polsce stwierdzono 12 gatunków. Pająki te osiągają od 3 do 15 mm długości ciała. Ubarwienie mają od jasnożółtego przez brązowawe i rudobrązowe po czarniawobrązowe, 
	ze wzorem lub jednolite. <br>Obrys karapaksu jest nie krótszy niż szerszy i w części głowowej węższy. Zwykle występuje ośmioro oczu ustawionych w dwóch rzędach po dwie pary, 
	ale ich liczba może być zredukowana do czterech. Oczy przednich par ustawione są w linii prostej. Szczękoczułki zwykle mają ząbki na krawędziach rowków. Warga dolna jest 
	co najwyżej nieco dłuższa niż szeroka i nie wystaje poza nieprzewężone pośrodku endyty. Sternum jest tarczowate i obrzeżone. Odnóża kroczne mają stopy zwieńczone parą pazurków 
	i przypazurkowymi kępkami włosków, a czasem także zaopatrzone w skopule. U wielu gatunków odnóża dwóch początkowych par mają spodnie strony goleni i nadstopi uzbrojone w 
	dwa rzędy licznych, długich, wyraźnych kolców. Nogogłaszczki samca mają apofyzę medialną na goleni. Opistosoma (odwłok) jest owalna, wyposażona w nieparzysty i porośnięty 
	szczecinkami stożeczek, pozbawiona sitka przędnego, u samca bez skutum na wierzchu. Tchawki występują tylko w opistosomie, a ich przetchlinka leży blisko kądziołków przędnych. 
	Kądziołki środkowej i tylnej pary zaopatrzone są w cylindryczne brodawki przędne. Odsiebny człon kądziołków tylnej pary jest stożkowaty i wyraźnie widoczny. U samic kądziołki 
	środkowej pary są spłaszczone bocznie. Płytka płciowa samicy może być różnie wykształcona. 
</div>
</body>
</html>