<!DOCTYPE html>
<html lang="pl">
<head>
    <meta charset="UTF-8">
    <title>Pholcidae</title>
    <meta name="Keywords" content="Pholcidae, pająki, pogońcowate" />
    <meta name="Description" content="Dowiedz się więcej o rodzinie Pholcidae (pogońcowate)" />
    <link rel="stylesheet" type="text/css" href="styles/styles.css">
</head>
<body>

<img class= "whiteSpider1" alt="WhiteSpider" src="images/whiteSpider.png">
<img class= "whiteSpider2" alt="WhiteSpider" src="images/whiteSpider.png">
<img class= "whiteSpider3" alt="WhiteSpider" src="images/whiteSpider.png">
<img class= "whiteSpider4" alt="WhiteSpider" src="images/whiteSpider.png">

<h1 class="hart4">Pholcidae</h1>

<div class="Pholcidae">
    Rodzina pająków z grupy Araneomorphae. Jest jedną z najbardziej zróżnicowanych grup współczesnych pająków; obejmuje dużą liczbę przeważnie tropikalnych sieciowych pająków. 
	Według The World Spider Catalog Normana Platnicka z 2012 roku należy do niej 90 rodzajów obejmujących 1288 gatunków. W Polsce występują trzy gatunki - nasosznik trzęś, 
	nasosznik drobny i Psilochorus simoni. Według analiz przeprowadzonych przez Hubera rodzinę można podzielić na pięć monofiletycznych podrodzin : Ninetinae, Arteminae, Modisiminae, Smeringopinae i Pholcinae.
	Większość nasosznikowatych to niewielkie pająki o zaokrąglonym głowotułowiu i bardzo wydłużonych odnóżach, u niektórych gatunków dwudziestokrotnie przekraczających długość tułowia. 
	Nasosznikowate mają sześcioro lub ośmioro oczu – ułożone po trzy po bokach głowotułowia. Pomiędzy nimi, na przodzie głowotułowia, znajduje się kolejna para, nieobecna u gatunków mających sześcioro oczu.
	Zdecydowana większość buduje sieci łowne–przeważnie nieregularne trójwymiarowe, jednak sieci mające bardziej regularne kształty również są spotykane. 
	Samice składają niewiele jaj, niekiedy poniżej dziesięciu. Nie tworzą kokonów, lecz noszą jaja w szczękoczułkach. Często kontynuują opiekę nad młodymi pająkami po ich wykluciu.
	<br>Nasosznikowate występują w bardzo zróżnicowanych niszach ekologicznych – od pustyń po lasy deszczowe, jednak najbardziej zróżnicowane są w regionach tropikalnych. 
	Najstarszym znanym przedstawicielem Pholcidae jest Quamtana huberi, którego skamieniałości odkryto w osadach w Le Quesnoy na terenie francuskiego departamentu Oise, datowanych na iprez, około 53 mln lat. 
	Datowanie molekularne sugeruje jednak, że nasosznikowate są grupą znacznie starszą, powstałą we wczesnym mezozoiku, około 207 mln lat temu, jeszcze przed rozpadem superkontynentu Pangei. 
</div>
</body>
</html>