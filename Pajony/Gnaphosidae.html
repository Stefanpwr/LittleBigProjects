<!DOCTYPE html>
<html lang="pl">
<head>
    <meta charset="UTF-8">
    <title>Gnaphosidae</title>
    <meta name="Keywords" content="Gnaphosidae, pająki, pogońcowate" />
    <meta name="Description" content="Dowiedz się więcej o rodzinie Gnaphosidae (pogońcowate)" />
    <link rel="stylesheet" type="text/css" href="styles/styles.css">
</head>
<body>

<img class= "whiteSpider1" alt="WhiteSpider" src="images/whiteSpider.png">
<img class= "whiteSpider2" alt="WhiteSpider" src="images/whiteSpider.png">
<img class= "whiteSpider3" alt="WhiteSpider" src="images/whiteSpider.png">
<img class= "whiteSpider4" alt="WhiteSpider" src="images/whiteSpider.png">

<h1 class="hart4">Gnaphosidae</h1>

<div class="Gnaphosidae">
    Grupa kosmopolityczna, obejmująca około 2250 opisanych gatunków, sklasyfikowanych w ponad 130 rodzajach. Żyją głównie na ziemi, w ściółce i pod korą. Aktywnie polują na ofiary.
	Pająki te osiągają od 3 do 17 mm długości ciała. Ubarwione są zwykle w różnych odcieniach szarości, brązu i czerni. Ich jajowaty w zarysie, równomiernie wypukły i raczej niski 
	karapaks zaopatrzony jest zwykle w wyraźną jamkę tułowiową. Ośmioro małych oczu ustawionych jest w dwóch rzędach po dwie pary. Oczy w przednim rzędzie są zaokrąglone,
	natomiast te w parze tylno-środkowej są wyraźnie spłaszczone, szczelinowate lub mają nieregularną formę. Oczy przednio-środkowej pary są ciemne, natomiast wszystkich pozostałych 
	par cechują się srebrzystym połyskiem. Przysadziste, krótkie szczękoczułki mają na krawędzi przedniej ząbki, a na tylnej piłkowany kil lub zaokrąglone blaszki. Szczęki zaopatrzone są w serrule.
	Endyty są skośnie lub poprzecznie wklęśnięte na spodzie. Płaskie sternum ma kształt jajowaty ze spiczastym wierzchołkiem. Nogogłaszczki samicy mają kolczaste stopy zwieńczone delikatnie ząbkowanymi pazurkami. 
	Odnóża kroczne zwykle są krótkie i tęgie. Kolejność odnóży od najdłuższej do najkrótszej pary przedstawia się następująco: IV, I, II, III. Stopy zwieńczone są parą pazurków i przypazurkowymi 
	kępkami włosków, a te dwóch pierwszych par często mają gęste skopule. 
</div>
</body>
</html>